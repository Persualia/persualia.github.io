<?xml version="1.0" encoding="utf-8"?><feed xmlns="http://www.w3.org/2005/Atom" xml:lang="ca"><generator uri="https://jekyllrb.com/" version="4.3.4">Jekyll</generator><link href="https://persualia-plus.github.io/ca/feed.xml" rel="self" type="application/atom+xml" /><link href="https://persualia-plus.github.io/ca/" rel="alternate" type="text/html" hreflang="ca" /><updated>2025-10-07T12:23:52+00:00</updated><id>https://persualia-plus.github.io/ca/feed.xml</id><title type="html">Persualia</title><subtitle>Agencia de marketing conversacional. Copy que conecta y resultados que se pueden medir.</subtitle><entry xml:lang="ca"><title type="html">META VS. EUROPA: quan la política esdevé silenci</title><link href="https://persualia-plus.github.io/ca/noticies/marketing/ong/2025/10/07/meta-vs-europa-quan-la-politica-esdeve-silenci/" rel="alternate" type="text/html" title="META VS. EUROPA: quan la política esdevé silenci" /><published>2025-10-07T10:00:00+00:00</published><updated>2025-10-07T10:00:00+00:00</updated><id>https://persualia-plus.github.io/ca/noticies/marketing/ong/2025/10/07/meta-vs-europa-quan-la-politica-esdeve-silenci</id><content type="html" xml:base="https://persualia-plus.github.io/ca/noticies/marketing/ong/2025/10/07/meta-vs-europa-quan-la-politica-esdeve-silenci/"><![CDATA[<p>Aquesta setmana Meta ha començat a bloquejar anuncis que etiqueta com a “debat polític”. La mesura arriba després d’un llarg estira-i-arronsa amb la Unió Europea sobre la transparència en la publicitat.</p>

<p>Per evitar problemes legals, Meta ha optat pel tallafoc més senzill: <strong>prohibir qualsevol anunci que pugui interpretar-se com l’obertura d’un debat polític</strong>. Què hi guanyem? Doncs que les campanyes humanitàries, sanitàries, educatives o de sensibilització social també caiguin al mateix sac. Campanyes que denuncien el genocidi de Gaza, que recapten fons per emergències globals o que promouen la salut pública ara poden ser bloquejades per “polítiques”.</p>

<p>No m’estranya gens: <strong>la transparència mai no ha estat el punt fort de Meta</strong>. Però tampoc no sorprèn que, en el context polític actual, hi hagi una voluntat creixent de controlar el discurs a través dels canals digitals. <strong>El debat polític fa temps que incomoda segons quines ideologies.</strong> I quan això passa, el poder tendeix a regular, filtrar i simplificar allò que no pot controlar. Aquesta vegada, però, el silenci no afecta només els partits polítics, sinó les veus que treballen per donar veu a la resta. Fundacions, ONG i entitats que volen conscienciar o educar veuen com els seus anuncis es marquen com a “polítics” i es bloquegen automàticament.</p>

<p>A <strong>Persualia</strong> coneixem bé aquest terreny. Fa anys que, per circumstàncies diverses, hem hagut d’aprendre a comunicar missatges socials o polítics sense utilitzar el <em>disclaimer</em> de Meta. <strong>És frustrant i ens ha fet anar de cap més d’una vegada</strong>, però també ens ha obligat a trobar camins creatius per seguir fent arribar missatges que importen.</p>

<h3 id="el-repte-avui-és-aprendre-a-comunicar-duna-altra-manera">El repte, avui, és aprendre a comunicar d’una altra manera</h3>

<ul>
  <li>Traslladar els missatges més reivindicatius fora de Meta, cap a canals propis o mitjans on la llibertat de to no estigui condicionada.</li>
  <li>A Meta, centrar el relat en la part humana i empàtica perquè el missatge no es percebi com un debat polític.</li>
  <li>Crear continguts que generin implicació personal —participació, reflexió, petites accions— sense caure en la polarització.</li>
  <li>I, sobretot, continuar parlant de justícia, drets i causes socials, però amb intel·ligència estratègica i narrativa.</li>
</ul>

<p><strong>Malgrat les traves, sóc optimista:</strong> hi ha alternatives, hi ha nous camins, i la creativitat continua essent la millor eina per avançar.</p>

<p><strong>Què en penseu vosaltres?</strong><br />
Creieu que aquesta nova política de Meta pot acabar condicionant els missatges socials que arriben a la gent?</p>

<p><code class="language-plaintext highlighter-rouge">#publicitatsocial</code> <code class="language-plaintext highlighter-rouge">#ONG</code> <code class="language-plaintext highlighter-rouge">#Meta</code> <code class="language-plaintext highlighter-rouge">#transparencia</code> <code class="language-plaintext highlighter-rouge">#comunicacioambproposit</code></p>]]></content><author><name>Coral Costa</name></author><category term="noticies" /><category term="marketing" /><category term="ong" /><category term="publicitatsocial" /><category term="ONG" /><category term="Meta" /><category term="transparencia" /><category term="comunicacioambproposit" /><summary type="html"><![CDATA[Aquesta setmana Meta ha començat a bloquejar anuncis que etiqueta com a “debat polític” després de mesos de tensió amb la Unió Europea per la transparència publicitària.]]></summary></entry></feed>